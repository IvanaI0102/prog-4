За кодот
Овој код пресметува максимален проток во насочен граф користејќи го алгоритмот Push–Relabel (Preflow-Push). Графот се задава преку матрица на капацитети, која може да биде случајно генерирана или рачно внесена. Алгоритмот функционира така што прво создава „претпроток“ од изворот, односно ги полни соседите на изворниот јазол со максимално можно количество проток. Секој јазол што има вишок проток се обработува: ако може да турне дел од својот вишок кон сосед со помала „висина“, тогаш го прави тоа (операција push). Ако не може да турне проток кон ниту еден сосед, неговата висина се зголемува (операција relabel), што му овозможува понатамошно придвижување на протокот.

Процесот продолжува сè додека нема јазли со вишок проток (освен изворот и сливот). На крај, максималниот проток се добива како збир на сите протокови што влегуваат во целниот јазол. Програмот ги обработува сите овие чекори и го печати конечниот резултат.

Објаснување на Push-Rebel

Алгоритмот Push–Relabel, познат и како Preflow–Push, е метод за пресметување максимален проток во насочена мрежа. Наместо да бара патеки од изворот до сливот, како другите алгоритми, овој алгоритам работи така што создава претпроток – од изворниот јазол се испраќа што е можно повеќе проток кон неговите соседи, дури и ако тоа создава привремен вишок кај одредени јазли. Секој јазол има две важни состојби: висина и вишок проток.

Кога јазолот има вишок, алгоритмот се обидува да го турне тој вишок кон некој сосед. Оваа операција се нарекува push и е дозволена само ако останува слободен капацитет на реброто и ако висината на тековниот јазол е поголема од висината на соседот. Ако јазолот не може да го турне својот вишок кон ниту еден сосед, алгоритмот ја зголемува неговата висина. Оваа операција се нарекува relabel, и ја прави можноста за идни push-операции поголема.

Алгоритмот постојано ги повторува операциите push и relabel на сите јазли што имаат вишок, додека целиот вишок не биде пренесен до приемникот или назад распоредуван низ мрежата. На крај, максималниот проток се добива како збир од сите протоци што влегуваат во сливот. Овој пристап е многу ефикасен, особено кај густи графови, затоа што користи локални операции и не бара постојано пребарување на патеки.